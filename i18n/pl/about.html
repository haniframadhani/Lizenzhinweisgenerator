<p>
    To narzędzie pozwala w łatwy sposób wykorzystywać zdjęcia z Wikipedii i wolnej biblioteki
    multimediów <a href="https://commons.wikimedia.org/" target="_blank">Wikimedia Commons</a>.
</p>
<p>
    Uwaga: Polska wersja Generatora Atrybucji powstała jako tłumaczenie angielskiej, która z kolei
    jest tłumaczeniem oryginalnej, niemieckiej, wersji. Z tego powodu, pewne wyjaśnienia mogą
    dotyczyć sytuacji prawnej w Niemczech, być może odbiegającej od prawodawstwa innych krajów.
</p>
<p>
    W wielu przypadkach grafiki na Wikipedii i w wolnej bibliotece Wikimedia Commons są chronione
    prawem autorskim. Mimo to, większość z nich została udostępniona przez ich autorów na wolnych
    licencjach, w szczególności licencjach Creative Commons. Niektóre nawet nie podlegają żadnej
    ochronie – znajdują się w domenie publicznej. Wolne licencje pozwalają w prosty sposób wykorzystywać
    zasoby, pod warunkiem że spełnione zostaną odpowiednie wymagania. Nie jest wymagana natomiast
    żadna dodatkowa zgoda od właściciela praw autorskich.
</p>
<p>
    To narzędzie zostało zaprojektowane, by pomóc w spełnieniu warunków licencyjnych oraz uprościć
    wykorzystanie zawartości na wolnej licencji. Pobiera ono i łączy wszystkie istotne informacje,
    aby stworzyć tzw. notkę licencyjną, która powinna zostać umieszczona tak blisko zdjęcia jak
    to jest możliwe (ale w sposób rozsądny; w zależności od rodzaju dzieła, taka informacja możliwe
    również znaleźć się w innym typowym miejscu, jak np. planszy ze źródłami ilustracji na końcu wideo).
</p>
<p>
    Narzędzie przeprowadzi Cię przez krótkie okno dialogowe i zbierze dane potrzebne do wygenerowania
    poprawnej informacji o licencji. Po odpowiedzeniu na te pytania, ukaże się gotowa do skopiowania
    formułka w różnych formatach. W tej chwili, obsługiwane jest tworzenie komunikatów w przypadku
    wykorzystania multimediów w pracach cyfrowych i drukowanych, czyli tych najpopularniejszych formach.
    Inne zastosowania (jak np. wystawy, transmisje, wystąpienia na żywo) nie są w tej chwili rozważane.
</p>
<p>
    Podziękowania należą się Dr. Tillowi Jaegerowi, prawnikowi specjalizującemu się w prawie autorskim
    i medialnym (JBB Rechtsanwälte w Berlinie) za jego hojne wsparcie.
</p>
<p><b>Jakie licencje są obsługiwane?</b></p>
<p>
    Niniejsze narzędzie działa z grafikami z Wikipedii i wolnej biblioteki Wikimedia Commons, które
    zostały udostępnione na licencjach Creative Commons. Wspierane są następujące licencje (łącznie
    z ich wersjami lokalizowanymi – „ported”):
</p>
<ul>
    <li>CC 0</li>
    <li>CC BY 2.0 DE</li>
    <li>CC BY 3.0 DE</li>
    <li>CC BY 3.0 Unported</li>
    <li>CC BY 4.0 International</li>
    <li>CC BY-SA 1.0 (generic)</li>
    <li>CC BY-SA 2.0 DE</li>
    <li>CC BY-SA 3.0 DE</li>
    <li>CC BY-SA 3.0 Unported</li>
    <li>CC BY-SA 4.0 International</li>
    <li>CC BY 1.0 (generyczna)</li>
    <li>CC BY 2.0 (generyczna)</li>
    <li>CC BY 2.5 (generyczna)</li>
    <li>CC BY-SA 2.0 (generyczna)</li>
    <li>CC BY-SA 2.5 (generyczna)</li>
</ul>
<p>
    Narzędzie to zostało zaprojektowane, aby ułatwić prawidłowe wykorzystanie pewnych obrazów
    chronionych prawem autorskim. Mimo to, nie ma gwarancji, że sprawdzi się we wszystkich sytuacjach,
    dlatego nie może zastąpić pomocy udzielonej przez prawnika.
</p>