<p>
    Niniejsze narzędzie pomaga w wygenerowaniu odpowiedniej notki licencyjnej dla obrazów na wolnych
    licencjach. Informacja taka jest wymagana, kiedy chcesz ponownie opublikować lub wykorzystać
    grafikę w sposób, który wymaga (zgodnie z prawem autorskim) zgody od właściciela praw. W myśl prawa,
    publikacja zachodzi m.in. podczas publikowania zdjęć na blogu czy w mediach społecznościowych,
    ale również kiedy zostaną one rozprowadzone w drukowanej pracy.
</p>
<p>
    Jeżeli zamierzasz wykorzystać grafikę do celów prywatnych, wśród swojej rodziny lub znajomych,
    nie dotyczą Cię ograniczenia licencyjne. Z tego powodu notka nie jest wymagana. Mimo wszystko,
    zalecamy ją umieścić, ponieważ określenie granic użytku wyłącznie prywatnego może być trudne dla osób
    niebędących prawnikami. Przykładem użytku prywatnego jest przesłanie zdjęcia do kolegi, czy też
    wydrukowanie obrazu i powieszenie go w swoim domu w celach dekoracyjnych.
</p>
<p>
    Dodatkowe <a href="https://pl.wikipedia.org/wiki/Wyj%C4%85tki_i_ograniczenia_praw_autorskich"
        target="_blank">wyjątki</a> od wymogu uzyskania zgody dysponenta praw autorskich dotyczą
    wykorzystania pracy w publikacjach naukowych i w cytatach. W takich przypadkach masz możliwość
    wybrania, czy będziesz przestrzegać wyłącznie wymogów ustawowych (jak np. podanie źródła cytatu),
    czy też również tych wynikających z warunków licencji Creative Commons.
</p>
